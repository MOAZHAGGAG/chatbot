لو اتقبل في الكليه على موقع التنسيق 
محتاج يقرر هيدخل انهي نظام دراسي 
Bis : هو قسم بيدمج بين الإدارة و تكنولوجيا المعلومات، بحيث تدرس مواد في إدارة الأعمال (زي التسويق، المحاسبة، الإدارة) + مواد في الكمبيوتر والبرمجة وقواعد البيانات.
الهدف إنك تبقى شخص فاهم الإدارة وتقدر تستخدم التكنولوجيا والبرامج لتحسين أداء الشركات واتخاذ القرارات
Fmi: هو قسم بيركّز على النظام المالي بكل مكوّناته، زي البنوك، البورصة، شركات الاستثمار، التأمين، وصناديق التمويل.
هتدرس فيه أساسيات التمويل، إدارة المخاطر، الاستثمار، السياسات النقدية، والقوانين اللي بتحكم المؤسسات المالية.

الهدف إنك تفهم إزاي الفلوس بتتحرك في الاقتصاد، وإزاي المؤسسات المالية بتشتغل، وإزاي تدير استثمارات أو تموّل مشروعات
Sbs: قسم SBS في جامعة حلوان هو اختصار لـ Specialized Banking Science — أي العلوم المصرفية المتخصصة. هذا البرنامج يُدرّج في كلية التجارة وإدارة الأعمال بالتعاون مع المعهد المصرفي المصري. 

مميزات برنامج SBS في حلوان:
	•	مجال مميز وجديد: يهدف البرنامج إلى تطوير مهاراتك في القطاع المصرفي والمجالات المالية المتقدمة.
	•	شراكة قوية: بالتعاون مع المعهد المصرفي المصري، ما يُعزز جودة التعليم ويربطك مباشرة ببيئة العمل المصرفي
عربي : الدراسه فيه بنظام الفصلين 
بتدرس في مواد عامه لكل التخصصات المتعلقه بتجاره  لحد ما تخلص سنه تانيه و بعد كده تختار واحد من التخصصات دي 
محاسبه ، اداره ، اقتصاد ، علوم سياسيه ، خارجيه ، نظم و معلومات اداره ، احصاء 
انجليش : الدراسه فيه بنظام الفصلين 
بتدرس في مواد عامه لكل التخصصات المتعلقه بتجاره  لحد ما تخلص سنه تانيه و بعد كده تختار واحد من التخصصات دي 
محاسبه ، اداره ، اقتصاد ، علوم سياسيه ، خارجيه ، نظم و معلومات اداره ، احصاء 
ولكن الدراسه فيه بتكون باللغه الانجليزيه 



لو عايز يدخل bis او fmi او sbs او انجليش محتاج يقدم على اللينك ده https://forms.cloud.microsoft/r/ 6cK79JwdDf
لطلاب انتظام طلاب انتساب لسه اللينك بتاعهم منزلش 



بعدين هينزل كود لكل طالب لدفع قيمه ال interview 
مش معنى انه نزل كود. دفع للطالب انه كده اتقبل 
لا القبول او الرفض بيكون بعد الانترڤيو و بيكون مبني على درجه الطالب في الانجليش 
لو درجه الانجليش تحت ال 45 غالبا مش هيتقبل بس في احتمال بسيط انه يتقبل 
و لو المجموع الكلي للطالب تحت ال 250 غالبا مش هيتقبل بس في احتمال بسيط انه يتقبل 

اما لو الطالب عايز يقدم على تجاره عربي ف لسه بدري شويه على التقديم 

سوائا الطالب هيدخل عربي او انجليش او اي نظام بيكون في ورق مطلوب وهو : 
شهاده الثانويه او ما يعادلها 
بطاقه الترشيح 
استماره الكشف الطبي بعد ما يعمل الكشف الطبي 
استماره طلب الاتحاق 
صور شخصيه 6
صور البطاقه الشخصيه 2


بالنسبه لطلاب عربي التقديم بيفتح بعد بدايه الدراسه و بيفضل مفتوح لحد الامتحانات ف لا داعي للاستعجال 


تجاره انجليش بتاخد انتساب بس لازم تكون مدرسه لغات 
مصاريف bis و fmi حوالي 55000 جنيه 

مصاريف sbs 75000

مصاريف عربي حوالي 3500 جنيه 
مصاريف انجليش حوالي 20000 جنيه 

انتظام بيختلف عن انتساب بحيث ان انتظام بيدرسو في الحرم الجامعي اوفلاين 
و انتساب بيدرسو اونلاين 
بس احيانا بيكون نفس الدكتور بيشرح نفس الماده لانتظام و انتساب و ساعتها مفيش مشكله لو طالب انتساب ينزل الجامعه و يحضر مع انتظام 

عربي مش بيكون عندهم ميدتيرم و اعمل السنه كله بياخدها 

الباقي عندهم ميدتيرم 



مفيش لينك هينزل للمرحله التانيه 
هو نفس اللنك للمرحله الاولى و التانيه 

Bis و fmi و sbs في الزمالك 
عربي و انجليش في حلوان 


الكارنيه غالبا مش بيطلع ف متستناش كارنيه يباشا و هتفضل طول ال 4 سنين تدخل ب بطاقه الترشيح او النتيجه بتاعتك 

اول يوم دراسه هيكون يوم 21/9 

امتحانات التيرم الاول هتكون في شهر 1 امتحانات التيرم التاني هتكون في شهر 5 


ابن الهيثم هو موقع للطالب علشان يجيب من عليه كود دفع المصروفات الخاص بيه و يجيب النتيجه من عليه بردو  هيتعمل اكونت للطالب لما التقديم يفتح لسه مش دلوقتي 



علشان الطالب يختار يدخل انهي نظام او انهي تخصص لازم يفكر الاول هو حابب يشتغل ايه 
مش احسن حاجه ابدا ان الطالب يدخل نظام دراسه معين او تخصص معين علشان التخصص او النظام ده مشهور 
دايما دور كويس الاول و شوف انت حابب ايه بعدين قرر

الحضور مهم اكيد 
ولكن بالنسبه ل عربي مش بيكون عليه درجات و كل الطلبه بياخدو اعمال السنه 
بالنسبه لانجليش احيانا بيكون الحضور عليه اعمال سنه 

بالنسبه لباقي الاقسام ااحضور مهم جدا 

اشتراك المترو محتاجين يعملو اثبات قيد من شؤون الطلاب 
بعدين يجيبو استماره من المترو يملوها و بعدين بختموها من شؤون الطلاب و يسلمونا في المترو 


التحويل ل جامعه عين شمس او جامعه القاهره مش متاح 
و كمان حلوان افضل نظرا لسهوله الامتحانات و تعدد التخصصات  المتاحه 

مفيش فرق كبير بين الدراسه في انتظام و انتساب بالنسبه لعربي 

لو شخص كان انتساب و جاب تقدير جيد او اعلي في و مش راسب في اي ماده بيتحول انتظام تلقائي 
لو عايز يفضل انتساب بيروح يعمل اقرار ان حابب يفضل انتساب 



لو حد راسب ماده او مادتين بيروح السنه اللي بعدها عادي مش بيعيد السنه 
و بيمتحن الماده في التخلفات و دي بتكون قبل امتحانات التيرم الاول و قبل امتحانات التيرم الثاني 
او هو كان راسب في الماده في التيرم الاول ف بيمتحنها في تخلفات التيرم الاول 
لو هو كان راسب في الماده التيرم الثاني بيمتحنها في تخلفات التيرم الثاني 
طبعا دا السنه الجايه 

لو راسب ٣ مواد او اكتر بيعيد السنه و بيمتحن ال ٣ مواد اللي هو راسب فيهم في وقتهم الطبيعي لو تيرم اول او تيرم تاني 
